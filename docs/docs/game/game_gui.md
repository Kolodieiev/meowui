# Створення ігрового GUI
Мабуть, кожна гра потребує відображення певної інформації на дисплей. Це можуть бути показники здоров’я персонажа, стан умінь, кількість ходів тощо. Ігровий рушій Meowui підтримує малювання будь-яких панелей поверх ігрової сцени. Проте, через неможливість створення універсального GUI, реалізувати його для своїх потреб мусить самостійно розробник гри. 

Користувацький клас ігрового інтерфейсу повинен бути успадкований від **IGameUI**, а вказівник на об’єкт цього класу, необхідно закріпити до конкретної сцени.  

Так як у грі, до якої пишеться ця інструкція, немає сцен зі своїм унікальним інтерфейсом, то його створення і оновлення відбувається в базовому для всіх сцен у грі *IBaseScene*. Вказівник на користувацький клас GUI пропонується кешувати для того, щоб уникати додаткового приведення типу в кожного кадрі.

Оновлення GUI відбувається кожен кадр автоматично ігровим рушієм. Якщо потрібно змінити показники, які відображаються в цьому GUI, тоді найкраще це робити у методі *update* ігрової сцени.

Малювання інтерфейсу відбувається у методі *onDraw* користувацького класу GUI. Цей метод оголошено чисто віртуальним у базовому класі та є обов’язковим до реалізації розробником. Клас GUI може відобразити будь-яку графіку, яку тільки зможе вивести драйвер графіки Meowui. Це можуть бути, як стандартні віджети, так і будь-які інші користувацькі. В тому числі з власними спрайтами. 

Для прикладу я реалізую дуже простий графічний інтерфейс, в якому буде відображатися лише одна панель з текстом та лічильником зайців, які було створено персонажем в обох сценах.

Класи GUI пропонується створювати в окремому каталозі. Я створив папку по шляху **simple_rpg/ui**. В цій папці знаходиться єдиний, для всіх ігрових сцен, клас ігрового інтерфейсу з назвою **BaseUI**. Відкрийте файл цього класу, та уважно ознайомтесь з кодом і коментарями, щоб зрозуміти, як він функціонує.
