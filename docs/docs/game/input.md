# Оброблення вводу

Коли базовий шаблон GUI готовий, необхідно подбати про зчитування натискання кнопок. Стан вводу оновлюється кожен кадр. Також кожен кадр, після оновлення стану вводу, викликається метод *update* класу *IContext*. Тому логічно обробляти натискання кнопок саме в цьому методі. Так як у головного контексту гри буде декілька станів, то для кожного стану потрібен свій відповідний обробник кнопок. 
Тому в перевизначений метод *update* я додав оператор *switch*, єдиною задачею якого буде читання ідентифікатора стану контекста, та виклик відповідного обробника кнопок.

З детальною інформацією про стани вводу, ви повинні були ознайомитися в попередніх розділах документації.

В головному меню модуля гри є потреба обробляти стан чотирьох кнопок: "вгору", "вниз", "вибір" та "назад". Оброблятися стани цих кнопок будуть у методі *handleMainMenuBtns*. 
По цьому обробнику майже нічого додати. Весь код в ньому дуже простий та має коментарі.
